### Што?
- "Building a computer from scratch" е курс од областа applied computer science во кој студентите работат на дизајнирање на процесор. Пристапот е bottom-up, односно, студентите почнуваат со градење на едноставни логички кола кои во текот на курсот ги комбинираат во покомплицирани чипови. Крајниот продукт е 16-битен процесор кој е поврзан со 32KB RAM меморија и има 28 инструкции.

### Кога?
- Почеток: 15-ти септември
- Крај: 30-ти октомври

### Во кои денови ќе биде?
- Секој вторник од 19-21ч.

### Каде?
- Хаклаб КИКА

### Колку чини?
- 3000 денари (најверојатно)

### Каде ќе одат парите?
- 50% од парите ќе завршат на сметката на КИКА, од која се вадат пари за кирија, сметки и тн. Од остатокот, дел ќе се искористат за трошоци поврзани со курсот, како печатење копии од книгата или купување елементи за протобордот, а другиот дел ќе ги земе предавачот.

### Што треба да знам?
- Оригиналниот Nand2Tetris курс бара потенцијалните студенти да имаат основно познавање на барем еден програмски јазик, било кој. Предуслов за слушање на "CFS", додатно, е познавање на англиски јазик, заради книгата.

### Што треба да имам?
- Лаптоп

### Дали ќе треба додатно да работам сама дома?
- Да. Во најмала рака, на почетокот на секој час, од студентите ќе се очекува да ја имаат прочитано соодветната глава од книгата. Курсот ги опфаќа првите 5 глави од книгата (секоја седмица по една глава.)

### Што ќе правам на часовите?
- Секој час ќе има две дела: еден пократок и еден подолг. Во пократкиот ќе ja продискутираме теоријата што се обработува во главата од таа недела. Во подолгиот, втор дел, секој студент ќе ги составува чиповите (ќе куца HDL код во симулатор), самостојно или во група.

### Дали на крајот од курсот ќе добијам вистински, физички процесор?
- Не. За жал, процесот на произведување процесори е комплициран и скап.

### Дали е можно процесорот што ќе го дизајнирам да се произведе и да се користи како било кој друг процесор?
- Да! За инспирација: [http://en.wikipedia.org/wiki/Galaksija_%28computer%29](http://en.wikipedia.org/wiki/Galaksija_%28computer%29)
